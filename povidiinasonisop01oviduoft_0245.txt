HEROIDES. ΕΡ. XIII.

161

Aulide te fama est vento retinente morari.
Ah! me cum fugeres, hic ubi ventus erat?

Tum freta debuerant vestris obsistere remis. 5
Illud erat saevis utile tempus aquis.

Oscula plura viro, mandataque plura dedissem:
Et sunt quae volui dicere plura tibi.

Raptus es hinc praeceps: et, qui tua vela vocaret,
Quem cuperent nautae, non ego, ventus erat. lO

Ventus erat nautis aptus non aptus amanti.
Solvor ab amplexu, Protesilae, tuo;

Linguaque mandantis verba imperfecta relinquit;
Vix illud potuit dicere triste Vale.

Incubuit Boreas, arreptaque vela tetendit; lo

Jamque meus longe Protesilaus erat.

Dum potui spectare virum, spectare juvabat:
Sumque tuos oculos usque secuta meis.

Ut te non poteram, poteram tua vela videre:
Vela diu vultus detinuere meos. 20

At postquam nec te, nec vela fugacia vidi;
Et quod spectarem, nil, nisi pontus, erat;

Lux quoque tecum abiit; tenebris exanguis obortis
Succiduo dicor procubuisse genu.

3. Aulide te firma est, δια] Aulis,
Boeotiae portus et oppidum, ubi, prop-
ter cervam Dianae sacram ab impru-
dente Agamemnone interfectam , Grae-
ci in Trojam navigaturi, vento morante,
detenti sunt, donec ad placandum Deae
numen, filiam Iphigeniam regum rex
immolaverit. Vid. Eurip. drama, quod
Iphig. in Aulia. inscribitur. Lucret. i.
84. et sqq. Yirg. [En. ii. 1163 et Nos-
trum, Met. xii. 27, et sqq.

15. Incubuit Boreas] Pro quolibet
vento propitio euntibus e Graecia in
Phrygiam. Alioqui Boreas contrarius

VOL. l.

AMAR.

est. Cromxus. Male: non enimin
Phrygiam statim Protesilaus, sed e
portu quodam Thessaliae, in Boeotiae
portum Aulidem, ubi conventus indic-
tus erat Graecorum classi, navigabat.
Boreas igitur omnino secundus erat
ventus. LENNEP.

23. Lux quoque tecum abiit tene-
brisque euuzguis obortis Succiduo dicor
procubuisse getan] Se propter viri iu
bellum 'l'rojanum abitionem animo
defecisse ait. Plautus in Curculione
ii. iii. 30. Tenebrae oboriuntur, genua
media succidunt. Cror.

M

