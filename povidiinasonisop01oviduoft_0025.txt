VI TA. xv

Ossa tamen facito parva referantur in urna :
Sic ego non etiam mortuus exsul ero.

Non vetat hoc quisquam : fratrem Thebana peremtum
Supposuit tumulo rege vetante soror.

Atque ea cum foliis, et amomi pulvere misce,
Atque suburbano condita crede solo 3

Quosque legat versus oculo properante viator,
Grandibus in tumuli marmore caede notis:

ch EGO QUI JACEO TENERORUM LUSOR AMORUM,
INGENro PERn NAso POETA MEO.

At tibi qui transis, non sit grave, quisquis amasti,
Dicere : Nasonis molliter ossa cubent !

Missus autem fuit in exsilium anno imperii Augusti se-
cundo et quinquagesimo, vel circiter: quinto autem Ti-
berii Tomis apud Getas diem obiit. Ex quo colligitur,
exsulasse annos octo, et menses aliquot. Sepultum etiam
juxta oppidum Tomos tradit Eusebius,

