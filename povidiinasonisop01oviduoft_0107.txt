HEROIDES. ΕΡ. ΙΙΙ. 25

EPISTOLA III.

BRISEIS ACHILLI.

Quam legis, a rapta Briseide litera venit,
Vix bene barbarica Graeca notata manu.
Quascumque adspicies, lacrimae fecere, lituras ;
Sed tamen et lacrimae pondera vocis habent.
Si mihi pauca queri de te, dominoque viroque, 5
Fas est3 de domino pauca viroque querar.
Non, ego poscenti quod sum cito tradita Regi,
Culpa tua est: quamvis hoc quoque culpa tua est.
Nam simul Eurybates me Talthybiusque vocarunt;
Eurybati data sum Talthybioque comes. 10
Alter in alterius jactantes lumina vultum,
Quaerebant taciti, noster ubi esset amor.
Differri potui. poenae mora grata fuisset.
Hei mihi! discedens oscula nulla dedi.

At lacrimas sine fine dedi, rupique capillos. 15
Infelix iterum sum mihi visa capi.

1. Briseida] Hippodamia Brisae
filia. sacerdotis Chrysae frater fuit Bri-
ses. AsT.

6. Fas est.] Forte fus sit. nisi totus
locus melius ita sit constituendus :

Sit mihi pauca queri de te Domino-

que viroque,

Fas si de Domino pauca viroque queri.
Nam Puteaneus et Regius queri habe-
bant. mes. Non recte. solet enim
Noster simili repetitione verborum ali-
quando argutari. v. Ep. xv. 39. color
autem sumtus est de jure, quo veti-
tum servis de Dominis queri, ut cx
Platonis lib. ix. de Republ. adnotabat
Bersmannus. Bumr.

7. Sum ciem] Forte tam cito, et

mox ex scriptis, hoc quoque culpa tua
est. Hizixsics. Respexit forte illa
Catulli Carrn. lxviii.

Non ita Caecilio placeam, cui credita

nunc snm.

Culpa mea est, quamquam (licitur

ESSE mea.
v. Vorst. de Latin. Merit. Susp. 27.
et supr. ad Epist. ii. 56. Burni.

9. Vos-arunt] Exprimit Graeeum
κηρύσσειν, quod proprium Praeconum.
idem forte quod Caesar v. de Bell.
Gall. 26. dixit conclamare, ut explicat
Brantius,p. 450. edit. Junger. Hem.

12. Noster] Imo vester, vel invitis
libris. nisi interpretaris amorem, qui
inter nos suit. mes.

