VITA. vii

Natus est autem Hirtio et Pansa Coss qui bello Anto-
niano apud Mutinam peremti sunt, ut ipse in iv. de Trist.
Eleg. x:

Editus hinc ego sum, nec non, ut tempora noris,
Cum cecidit fato consul uterque pari.

Cum autem Romae una cum fratre sub clarissimis et
grammaticis et rhetoribus plurimum p1·0fecisset; legibus,
cogente patre, qui humanitatis studia inutilia esse conten-
debat, coepit incumbere, et profecit legibus, et honoribus
functus est. Sed cum sorum displiceret, quod esset majus
onus ejus viribus, relicta curia et lati clavi servitute, ad
mansuetiores musas rediit3 poetasque omnes illius temporis
natu majores assidue coluit, atque a minoribus aeque cul-
tus ipse est. Quae omnia in iv. de Trist. Eleg. x. ele-
gantissime scribit.

Benignus etiam adeo fuit, ut nullus unquam opus, quod
ipse composuerat, carpserit. Quod sic ipse testatur in
iv. de Trist. Eleg. x:

Nec, qui detrectat praesentia, livor iniquo
Ullum de nostris dente momordit opus.

Fuit et moribus ornatissimus : nam et vinum multa aqua
dilutum bibebat, et a detestando puerorum concubitu ab-
horrebat, eratque purus omnis sceleris. Sic enim ipse i.

de Ponto, Eleg. x:

Parvus in exiles succus mihi pervenit artus,
Membraque sunt cera pallidiora nova.

Non haec immodico contraxi damna Lyaeo:
Scis mihi quam solae paene bibantur aquae.

Non epulis oneror: quarum si tangar amore,
Est tamen in Geticis copia nulla locis.

N ec vires adimit Veneris damnosa voluptas :
Non solet in moestos illa venire toros.

