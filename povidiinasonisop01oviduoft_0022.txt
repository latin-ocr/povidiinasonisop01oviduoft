xii P. OVIDII NASONIS

Quae prosit pietas utinam mihi, sitque malorum
J am modus, et sacrae mitior ira domus !

Et in eodem, Epist. ix. numen Augusti rogat, ut sibi ig-
noscatur, praesertim cum de illo novo Deo facto libellum
scripserit. Ait enim:

Tu certe scis haec, superis adscite, videsque,
Caesar, ut est oculis subdita terra tuis.

Tu nostras audis inter convexa locatus
Sidera sollicito quas damus ore preces.

Pervenient illuc et carmina forsitan illa

Quae de te scripsi coelite facta novo.
Auguror his igitur flecti tua numina : nec tu
Immerito nomen mite parentis habes.

Scripsit ante exsilium Heroidum Epistolas plurimas3 de
Amoribus ad Corinnam libros v. quos postea diligentius
recognitos in tres redegit, quod sic ipse in i. eorundem:

Qui modo Nasonis fueramus quinque libelli,
Tres sumus: hoc illi praetulit auctor opus.

De Arte Amandi libros tres3 de Remedio Amoris libros
duo3 Transmutationum libros quindecim: quos, quia non
emendaverat, tum iratus, ut ipse ait, studio carminibusque
suis, cum Tomos relegaretur, sua manu combussit, cum
aliis quibusdam placituris. Sed quia exscripti fuerant
ante plurimis exemplis, omnino aboleri non potuerunt.
Unde sic, in Trist. iii. Eleg. xiv:

Sunt quoque mutatae ter quinque volumina formae,
Carmina dc domini funere rapta sui.

Illud opus potuit, si non prius ipse perissem,
Certius a summa nomen habere manu.

N unc incorrectum populi pervenit in ora,
In populi quidquam si tamen ore meum est,

