ARTIS AMATORIAE LIB. I.

477

Sint etiam tua vota viro placuisse puellae.

Utilior votis factus amicus erit.

480

Huic, si sorte bibes, sortem concede priorem:
Huic detur capiti dempta corona tuo.

Sive sit inferior, seu par, prior omnia sumat:
Neu dubites illi verba secunda loqui.

Tuta frequensque via est, per amicum fallere nomen.
Tuta frequensque licet sit via3 crimen habet. 586

Inde procurator nimium quoque multa procurat,
Et sibi mandatis plura videnda putat.

Certa tibi a nobis dabitur mensura bibendi:
Officium praestent mensque pedesque suum. 590

J urgia praecipue, vino stimulata, caveto,
Et nimium faciles ad fera bella manus.

Occidit Eurytion stulte data vina bibendo.
Aptior est dulci mensa merumque joco.

Si vox est, canta: si mollia brachia, salta:

595

Et, quacumque potes dote placere, place.

581. Huic siforte bibas.] Si sorte
Puteani et Scaligeri excerpta. vere.
notum illud, Nec regna vini sortiere
talis. tum et hoc, Quem Venus urhi-
erum dicet bibendi. De lege Talaria
conviviorum jam abunde disseruerunt
homines eruditi. Hiems.

582. Capiti missa corona tum] Dou—
za retinebat missa, et explicabat, co-
ronam tuo capiti paratam destinatam-
que illi impone, tanquam meliorem
ac digniorem demereri cuperes. missa
corona etiam lib. ii. Art. 269.

584. Verba. secunda loqui.] Prart'mn
verba Palatinus. male: est idem quod
Terentius Heaut. iv. vi. 22. ct Adelph.
v. ix. 37. dixit obsecundare in Ioco,
non contradicere, nec adversari3 sed

assentari et ejus sententiae accedere.
Burni.

587. Inde Propinazor nimium quo-
que multa propinet. Et sibi] De pro-
pinatore propinante, quod viri eruditi,
depravatos codices secuti, hic produnt,
a vero alienum est. Libri certe melio·
res nihil variant. Agit de procurato—
ribus, quos domini absentes rebus suis
constituebant, quique ista occasione
eorum auctoritate, quorum res cura-
bant, nonnunquam abutebantur. Ita
cum Naugerio etiam doctissimus Gro-
novius locum capit. qui illud videnda
sequenti versu interpretatur pro pro-
videnda et curanda. BunM.

592. Faciles ad sera bella manus]
RegiuS, et sex alii,sera verba. hoc
est, manus cavete inter jurgia nimium
paratas et promtas, per quas ad verbe—
ra a verbis veniatur. llems.

