384

P. OVIDII NASONIS

Aut juvenum comites jussissent ire puellas,
Si fuit in longas terra secanda vias.

Tum mihi, si premerem ventosas horridus Alpes,
(Dummodo cum domina) molle fuisset iter. 20

Cum domina Libycas ausim perrumpere SyrteS,
Et dare non aequis vela ferenda notis.

Non, quae virgineo portenta sub inguine latrant3
N ec timeam vestros, curva Malea, sinus:

Non qua, submersis ratibus saturata, Charybdis 25
Fundit, et effusas ore resorbet aquas.

Quod si Neptunum ventosa potentia vincit,
Et subventuros auferet unda Deos;

Tu nostris niveos humeris impone lacertos,
Corpore nos facili dulce feremus onus. 30

Saepe petens Hero juvenis tranaverat undas.
Tunc quoque tranasset3 sed via oaeca fuit.

18. Si fuit] Vetus lectio est, sic
j’uit. expone igitur sir, id est, hac lege,
ut juvenum comites puellae irent. MA-
}uus. Sic Sarravianus.

19. Si premerem ventosas horridus
Alpes.] Turbidus prima editio. alii,
ventosi turbine Ponti, vel venti. atqui
horridus pro frigido ponitur. Hisms.

Ventosas Alpes] Fortasse Rhipaeos
montes dicit, unde flat boreas. nam
Alpes et Rhipaei montes iidem a qui-
busdam ponuntur: secundum quorum
opinionem volunt Virgilium lib. iv.
AEneid. 442. Alpinum boream appel-
lasse. Aut Ventosas dixit, quia altis-
simi montes sunt Alpes: et (ut etiam
in Artibus dixit Naso) perflant altis-
sima venti. Mmuus.

24. Curva Malea] Promontorium
Peloponnesi, ad sinum Laconicum,
quod quinque passuum millia in mare
protenditur. Dicta autem est Malea
(nunc Cabo Malia) a Maleo Argivo—

rum rege, qui templum ibi magnifi-
centissimum Apollini erexit. quod
Maleoticnm adpellavit. AMAR.

25. Satur-ata Charybdis] Superata
Palatinus unus. Fui-ata alter Men-
telii. quod posset explicari non inve-
nuste. forte tamen est pro, furiata.
sed. saturata melius τῷ fundit conve-
nit, ut metaphora desumatur ab illis,
qui graves nimio potu et cibo, iterum
evomunt. quae manifesta in variis, quae
adducit Heinsius, Poetarum locis.
anm.

27. Quod si Neptuni ventosa poten-
τίω] Plurimi, eique optimi, cum pri-
ma editione, Neptunum. quod non de
nihilo. ut per ventosum potentiam in—
telligat lEolum, ventorum potentem,
qui invito saepe Neptuno tempestates
ciet, ut apud Maronem lib. i. AEnei-
dos, in principio, molitus exitium
AEneae‚ inscio et indignante Neptuno.
anm.

