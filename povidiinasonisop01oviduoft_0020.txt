x P. OVIDII NASONIS

thue hoc, sic utinam defendere cetera posses Ξ
Scis aliud, quod te laeserit, esse magis.

Secundo item Trist. ait:

Cur aliquid vidi? cur noxia lumina feci ?
Cur imprudenti cognita culpa mihi est ?

Inscius Actaeon vidit sine veste Dianam :
Praeda fuit canibus non minus ille suis.

Ubique igitur exsilii causam tum libros de Arte, tum er-
rorem fuisse commemorat: quis vero ille error fuerit, nun-
quam aperuit, ne magis Augustus sibi irasceretur. Ve-
rum quia, ut ipse ait, ‘⁶ Nitimur in vetitum semper, cupi—
musque negata ;” quidnam id fuerit, plurimi scire conati
sumt, et conatur semper aliquis: quapropter suspicati sunt
quidam turpe aliquod Augusti secretum casu vidisse Ovi-
dium: quod non placet, quia toties objiciendo scelus,
immitiorem reddidisset Caesarem, quem lenire et placare
studebat. Alii vero, quod Augusti filiam sub falso Co-
rinnae nomine amaverit, quae, ut Plinius et Tranquillus
scribunt, flagravit adulteriorum infamia, et damnata est.
Qua de re sic Sidonius poeta:

Et te carmina per libidinosa

Notum, Naso tener, Tomosque missum,
Quondam Caesareae nimis puellae

Falso nomine subditum Corinnae.

Quod non videtur: quia, si ita esset, graviter et scienter
in Augusti majestatem deliquisset Ovidius, non, ut ubique
ipse scribit, per errorem, et inscienter. Praeterea, quam
ficto nomine Corinnam appellavit, potitum se testatur, in
Amoribus‚ libro primo, Eleg. v. dicens:

Singula quid referam? nil non laudabile vidi„
Et nudam pressi corpus ad usquc meum.

