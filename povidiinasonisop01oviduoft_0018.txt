viii P. OVIDII NASONIS

In secundo autem de Ponto, Eleg. vii. sic scribit :

Vita prior vitio caret, et sine labe peracta est :
Auxilii misero nil tulit illa mihi.

Habuit uxores tres, quarum duas repudiavit3 cum ter-
tia vero conjunctissime et amantissime vixit: item filiam,
et alios liber0s3 sed ex filia et avus factus est. Quare in
quarto Trist, ait, Eleg. x:

Paene mihi puero nec digna nec utilis uxor
Est data, quae tempus perbreve nupta fuit.
Illi successit, quamvis sine crimine, conjux
Non tamen in nostro firma futura toro.
Ultima, quae mecum seros permansit in annos,
Sustinuit conjux exsulis esse viri.
Filia me mea bis prima fecunda juventa,
Sed non ex uno conjuge, fecit avum.

Cum autem Augustum Caesarem imprudenter, et inscius,
ut ipse ait, offendisset, ad Euxinos ab eo relegatus est,
annos natus l.Í¾ quare ait in iv. Trist. Eleg. x:

Postque meos ortus Pisae-21 vinetus oliva
Abstulerat decies praemia victor equus:
Cum maris Euxini positos ad laeva Tomitas

Quaerere me laesi principis ira jubet.

Describit autem discessum suum ex urbe, et uxoris, et
ceterorum suorum lacrymas, duramque et periculosam na-
vigationem suam, primo Trist. longa epistola, quae incipit:

Cum subit illius tristissima noetis imago, &c.

Praeterea primo (le Ponto, in Epist. ad Rufinum, eo in
loco se exsulare, ubi semper maxima forent frigora, sum-
maque inopia bonorum omnium, his queritur versibus :

Orbis in extremis jaceo desertus arenis,
Fert ubi perpetuas obruta terra nives.

